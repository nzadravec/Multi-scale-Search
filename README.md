# Završni rad (FER) - Optimizacija funkcije evolucijskim algoritmom uz analizu strukture rješenja

## Opis zadatka
<p align="justify">
Problem optimizacije sveprisutan je u području računarske znanosti kao i u mnogim drugim područjima.
Optimizacijski problem može biti definiran nad diskretnom domenom, kontinuiranom domenom ili
mješavinom obaju domena. Ovisno o domeni problema, razvijeno je mnoštvo različitih pristupa za njihovo
rješavanje. Dimenzionalnost domene pri tome predstavlja ograničavajući faktor, pri čemu probleme s visokodimenzijskim 
domenama često nije moguće rješavati učinkovito. Jedan od pristupa koji bi kod određenih
vrsta problema mogao rezultirati povećanjem učinkovitosti pronalaska kvalitetnih rješenja jest dinamičko
smanjenje dimenzionalnosti problema na način da se pojedine komponente domene grupiraju. Primjer
takvog pristupa opisan je u radu "Transforming Evolutionary Search into Higher-Level Evolutionary Search by
Capturing Problem Structure", IEEE Trans. on Evolutionary Computation, October 2014, Vol 18, No 5. U
okviru završnog rada potrebno je proučiti navedeni rad te ostvariti programsku implementaciju predloženog
pristupa, provesti vrednovanje i usporediti dobivene rezultate s onima objavljenim u navedenom radu. Radu
je potrebno priložiti algoritme, izvorne kodove i rezultate uz potrebna objašnjenja i dokumentaciju. Citirati
korištenu literaturu i navesti dobivenu pomoć.
</p>
